YAZILIM YAŞAM DÖNGÜSÜ NEDİR?
En yalın tanımıyla yazılım; bir bilgisayarda donanıma hayat veren ve bilgi işlemde kullanılan programlar,programlama dilleri ve belgelemelerin tümüdür.
Yazılım aslında hayatımızın her alanında bulunur ve hayatımızı büyük ölçüde kolaylaştırır. Bilgisayar,telefon,televizyon,mobil teknoloji,internet,sanayide kullanılan yeni nesil cihazların tümünde,otomotiv sektöründe,inşaat sektöründe,eğitim,reklam,pazarlama,iletişim,medya,eğlence,sağlık olmak üzere neredeyse tüm sektörlerde,uzay sanayisinde,günlük hayatta kullanılan aksesuarlarda kısacası yazılım yaşamın her alanında kullanılmaktadır.
Yazılım Yazmaya Başlarken Nelere Dikkat Edilmeli?
Bir yazılım fikrinizi veya size verilen bir yazılım işini yapabilmek için önce donanımı ve işletim sistemini seçmek gerekir.
Elektronik bir donanım yapılıyorsa ihtiyaca göre en uygun olan işlemci seçilmelidir.Günümüzde çok farklı işlemciler vardır ve fiyatları çok değişkendir bu yüzden doğru işlemciyi seçmek çok önemlidir.
Eğer bilgisayar için bir yazılım yapılıyorsa öncelikle yazılımın hangi işletim sistemi için yapılacağı seçilir. Ardından hangi programlama dilinin kullanılacağı belirlenir.Daha sonra yazılan kodlar derleyicinin yardımı ile makine diline çevirilir. Bu yüzden yazılan dile uyumlu bir derleyici kullanılması zorunludur.
Yazılım da aslında bir üründür ve ürünlerin yaşam süreci vardır.
Yazılım Yaşam Döngüsü Nedir?
Yazılımın yaşam döngüsü 5 temel aşamadan oluşur.Bu aşamalar şunlardır: Planlama,Analiz,Tasarım,Gerçekleştirme ve Bakım.
•	Planlama:Yazılım projesinin görev dağılımı ve planlanması yapılır.
•	Analiz:Yazılım projesinin risklerini ve sürecin uzunluğu hesaplanır.
•	Tasarım:Yazılım projesinin nasıl sürdürüleceği tasarlanır.
•	Gerçekleştirme:Yazılım projesinin kodlama ve test kısmıdır.
•	Bakım:Yazılım projesinin ürün olarak sunulduktan sonra güncelleme ve bakımlarının yapılmasıdır.

Yazılım Yaşam Döngü Modelleri
Bunlar yazılım üretim faaliyetinin genel yapılma düzenine dair rehberler olarak adlandırılırlar.
Bu modeller asla süreçler arası ilişkilerle veya süreçlere ilişkin ayrıntılarla ilgilenmezler.
Başlıca isimleri;
1.	Gelişigüzel Model
2.	Barok Modeli
3.	Çağlayan Yaşam-Döngü Modeli
4.	V Süreç Modeli
5.	Helezonik (Spiral) Model
6.	Artımsal Geliştirme Süreç Modeli
7.	Kodla Düzelt Yaşam Döngü Modeli
Gelişigüzel Model
Herhangi bir model veya yöntem gözetmeksizin yapılır.İlgi duyan ve geliştiren kişiye bağımlıdır.Takip edilebilirliği ve bakımı oldukça zordur.Bu süreç daha çok tek kişilik projelerde kullanılan bir modeldir.Çok basit programlamaya sahiptir.60’lı yıllarda ortaya çıkmıştır.
Barok Modeli
70’li yıllarda kullanılan bu modelde döngü yoktur ve belgeleme ayrı bir süreç olarak ele alınır.
Çağlayan Yaşam Döngü Modeli
Geçmişte bilinen en ünlü modeldir.Bu modele diğer modellerin temeli de denebilir.Bu modelde her aşama en az bir kez tekrar edilir. Eğer barok ile kıyaslayacak olursak şelale modelinde belgeleme sürecin içerisindedir. Bir adım tamamlanmadan diğer bir adıma geçilemez.
 
V Süreç Modeli
Bu modelin uygulanabileceği projeler için belirsizlik az, iş tanımlarının kesinlikle belirgin olması gerekir. Bu tip süreç modelinde kullanıcının sistem gelişiminde katkısı vardır. V yazılım geliştirme süreç modeli doğrulama ve geçerlemeyi vurgular.
 
Helezonik(Spiral) Model
Helezonik modeli diğerlerinden ayıran özellik ise risk analizinin ön planda olması ve prototip oluşturulmasıdır. Risk analizi ön planda olduğu için hataları erken giderme imkânı tanıyabilir. Prototip oluşturma da her aşamada olduğu için kullanıcı da her aşamada yazılım projesinin bir parçasını görme imkanına sahip olur bu da sorunların azalmasını sağlayabilir.4 temel aşamadan oluşur:
•	Planlama: Her aşamada olan ara ürün için bir planlama yapılır.
•	Risk Analizi: Risklerin araştırılması, belirlenmesi ve çözülmesi.
•	Üretim:Ara ürünün üretilmesi.
•	Kullanıcı Değerlendirmesi:Kullanıcının ara ürün ile ilgili yaptığı sınama ve değerlendirmelerdir.
 
Artımsal Geliştirme Süreç Modeli
 
Bu modelde proje parçalara bölünür ve kullanıcının ihtiyacına göre sıralanır.Bu parçalar bittiğinde sırasıyla birer ara ürün geliştirilmiş olur ve bu ara ürünler kullanıcı tarafından kullanılır.Ara ürünler her seferinde bir öncekinin üstüne bir şeyler katarak çıkartılır.Bu modelde bir taraftan üretim kısmı sürerken diğer tarafta ise kullanım kısmı sürer.Artımlı geliştirme modeli uzun zaman alabilecek yazılımlar için uygundur. Dezavantajları ise her bir parçanın kendi içinde tekrar etmesine izin verilmez bu yüzden de bir ara ürün bitip diğeri başlayana kadar herhangi bir değişiklik yapılamaz.

Kodla Düzelt Yaşam Döngü Modeli
Büyük projelerde kullanılamaz,bakım zordur.
Küçük programlar için kullanılır,direkt ürün gerçekleştirilir ve emeklilik safhası fazladır.
 
Herhangi bir planlamaya ihtiyaç duyulmaz.
Program aşamaları çabuk geçilir.
Herkes bu modeli kullanabilir,uzman görüşüne ihtiyaç yoktur.
Hataların bulunması ve doğrulanması zordur.
Kodlar esnek değildir,sonradan değiştirilmesi zordur.
Kodları düzeltmek maliyetli olabilir.

Scrum
Scrum, yazılım mühendisliği'nde bir uygulama geliştirme yöntemidir. Bu geliştirme yönteminin temel özelliği gözlemci, geliştirmeci ve tekrara dayalı olmasıdır. Birçok modern yazılım projesinin oldukça karmaşık olduğu ve en baştan tümünü planlamanın zor olacağı şeklindeki bir varsayımdan hareket eder. Bu karmaşıklığı üç ilke ile azaltmaya çalışır.
1.	Şeffaflık:Projenin sorun ve ilerlemesi günlük olarak tutulur ve herkes tarafından izlenebilir olması sağlanır.
2.	Denetleme:Ürünün parçaları veya fonksiyonları düzenli aralıklarla teslim edilir ve değerlendirilir.
3.	Uyarlama: Ürün için gereksinimler en baştan bir defalığına belirlenmez, her teslimat tekrar değerlendirilir ve duruma göre uyarlamalar yapılır.
Amaç başlangıçta hayal edilen ve tasarlanana uyan bir ürünün, hızlı, ucuz ve kaliteli şekilde üretilmesidir.
Scrum karmaşık projelerin yönetimi için bir çatıdır.
Scrum temelde yazılım geliştirme yönetim olarak görülür ancak diğer metodlarla da basit kombine yapılabilir, bu XP (Extreme Programming) metodu ile denendi ve birbirlerine iyi uyum gösterdiği görüldü.
Scrum’un günümüzde çok kullanılmasının sebepleri;
•	Zamandan tasarruf,
•	Son teknolojik gelişmelere kolay uyum sağlaması,
•	Karmaşık projeler için ideal olması,
•	Kullanıcıdan sürekli geri bildirim gerektirmesi ve sorunların azalması.

Hangi Projede Hangi Model Kullanılmalıdır?
Büyük, maliyetli ve uzun süren projelerde spiral model veya artımsal geliştirme modeli uygundur.
Maliyetli ve uzun süren projelerde spiral model veya artımsal geliştirme modeli uygundur.
Küçük ve özellikleri iyi tanımlanmış projelerde şelale modeli kullanılabilir.
Uzun sürmeyen projelerde çevik modeller uygundur.
Büyük kitlelere ulaşacak projelerde evrimsel geliştirme metodu kullanılabilir.

Kaynaklar
https://tr.wikipedia.org/wiki/Scrum#Scrum_Nerelerde_Uygulanır
https://listelist.com/scrum-framework-scrum-catisi/ 
Doç. Dr. Deniz Kılınç, Bakırçay Üniversitesi Yazılım Mühendisliğine Giriş Dersi 2.Hafta Sunumu
https://furkanalniak.com/yazilim-muhendisligi-yazilim-surec-modelleri/
https://fikirjeneratoru.com/yazilim-proje-yonetimi-yontemleri/ 

Mehmet Nuri AYDIN
